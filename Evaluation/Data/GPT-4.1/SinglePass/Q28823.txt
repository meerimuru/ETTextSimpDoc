Tekstiil on materjal, mis on tehtud kiududest, nagu niidid või lõngad. Tekstiile saab teha erinevate tehnikatega, näiteks kangakudumise, silmuskudumise, heegeldamise, viltimise või sõlmimisega.

Tekstiile valmistatakse mitut tüüpi materjalidest. Materjali päritolu järgi jaotatakse need neljaks: loomsed, taimsed, mineraalsed ja sünteetilised. Enne 20. sajandit tehti tekstiile ainult looduslikest kiududest, näiteks loomsetest, taimedest või mineraalidest.

Loomsed tekstiilid tehakse loomakarvadest.

Taimsed kiud, nagu kõrrelised, loalised, kanep ja sisal, sobivad köite ja nööride tegemiseks. Õlgedest ja bambusest tehakse peakatteid. Puuvillast, linast ja kanepist valmistatakse riideid.

Tehiskiud saadakse looduslikest ainetest, näiteks tselluloosist. Näiteks viskoos on tehiskiud.

Sünteetilised kiud tehakse naftast, kivisöest või maagaasist. Enamasti kasutatakse neid rõivaste tootmisel. Sünteetilised tekstiilid on vastupidavad ja kerged, neid on lihtne hooldada ja pesta ning need kuivavad kiiresti. Kuid puhtast sünteetikast riided ei lase õhku läbi ja võivad põhjustada higistamist. Kõrge temperatuuriga võivad sünteetilised kiud sulama hakata.