Transilvaania sõjaväestatud piiriala (rumeenia keeles Graniţa Militară Transilvăneană, saksa keeles Siebenbürgische Militärgrenze, ungari keeles Erdélyi határőrvidék) oli Habsburgide monarhia ala, mis paiknes ajaloolise Transilvaania ida- ja lõunaosas tänase Rumeenia territooriumil. See ala oli osa Habsburgide riigi suuremast sõjalise kontrolli all olnud piirialast.

Transilvaania sõjaväestatud piiriala loodi 1762. aastal. Selleks kasutati alasid, mis enne seda kuulusid Habsburgide Transilvaania vürstkonnale. Kui see piiriala hiljem kaotati, liideti selle alad uuesti Transilvaania vürstkonnaga.

Transilvaania sõjaväestatud piiriala piirnes loodes Transilvaania vürstkonna ja Ungari kuningriigiga, edelas Banaadi sõjaväestatud piirialaga, kagus Osmanite riigi alluvate Valahhia ja Moldova vürstiriikidega ning kirdes Galiitsiaga, mis kuulus samuti Habsburgidele.

Piiriala koosnes kahest saksa päritolu (seekilete) ja kahest rumeenlaste rügemendist.