Maa-alused ehitised võivad olla inimeste tehtud või looduslikult tekkinud. Neid on juba ammu kasutatud varjupaikadena ja tänapäeval kasutatakse neid ka muudel eesmärkidel.

Maa-alustel ehitistel on mitmeid eeliseid. Kui kasutatakse maa-aluseid tunneleid ühistranspordis, väheneb liiklus tänavatel ning sõit võtab vähem aega. Samuti juhtub vähem liiklusõnnetusi. Ehitades hooneid maa alla, jääb maapinnale rohkem ruumi loodusele ja rohealadele. Maa ümbritseb ehitist väga hästi ja töötab isolatsioonina. Sellistes hoonetes on vähe müra ning nende hooldamine maksab vähem, sest temperatuur on stabiilne ja välismõjud väiksemad. 

Need hooned annavad võimaluse luua uut elamispinda ilma, et peaks linna suuremaks ehitama. Maa-alused hooned on väga vastupidavad ja suudavad vastu pidada looduskatastroofidele.

Samal ajal on maa-alustel hoonetel ka palju puudusi. Just nende puuduste tõttu on selliseid ehitisi vähe ja olemasolevad on peamiselt ühiskasutuses, mitte elamiseks. Peamiseks takistuseks on kallis ehitus. Kuigi osa materjale saab maapinnast, tekivad siis uued probleemid. Veesüsteemide rajamine maa alla on raske. Maa all on niiske ja aknaid pole, et õhku vahetada. Seetõttu muutub õhk niiskeks ning korraliku õhutuse paigaldamine on kallis.

Puudused on ka inimeste jaoks. Päikesevalguse puudumine ja kinnised ruumid võivad muuta olemise ebameeldivaks.