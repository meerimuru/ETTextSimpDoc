Bernalda on linn Itaalias, Basilicata maakonnas, Matera provintsis. Linnaõigused sai Bernalda 21. juunil 1735.

Bernalda asub 127 meetri kõrgusel merepinnast ja seal elab keskmiselt 98 inimest ruutkilomeetri kohta.

Bernalda piirneb Ginosa, Montescaglioso ja Pisticci omavalitsustega.

Bernalda halduspiirkonda kuuluvad veel Metaponto, Metaponto Lido, Serramarina ja Spineto.

Bernalda asub Basento orus, platool 127 meetri kõrgusel. Kirde pool piirneb Bernalda Taranto provintsiga. Kagu pool ulatub Bernalda piir Joonia mereni ning asub Bradano ja Basento jõe vahel.

Aastatel 1961–1990 tehtud vaatluste põhjal on jaanuar kõige külmem kuu, kui keskmine temperatuur on +7,8 °C. August on kõige soojem kuu, selle keskmine temperatuur on +26,1 °C.

Antiikajal oli praeguse Bernalda alal Metapontumi linn, mille roomlased hävitasid 3. sajandi lõpus eKr.

Bernaldast on pärit Coppola filmitegijate perekond, kuhu kuuluvad ka Francis Ford Coppola, Nicolas Cage ja Sofia Coppola. Francis Ford Coppola vanavanemad Agostino ja Maria Coppola sündisid Bernaldas ning kolisid 1904. aastal USAsse. 2004. aastal ostis Francis Ford Coppola Bernaldas Palazzo Margherita palee.