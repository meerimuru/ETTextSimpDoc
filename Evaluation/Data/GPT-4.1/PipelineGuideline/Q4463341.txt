Maa-alused ehitised on hooned, mis asuvad peamiselt maa all. Need võivad olla inimeste ehitatud või looduslikku päritolu. Varem kasutati maa-aluseid ruume peamiselt varjupaikadena, tänapäeval leidub neile aga ka muid kasutusviise, nagu ühistranspordi tunnelid ja varjendid.

Maa-alustel hoonetel on mitmeid eeliseid. Kui linna alla rajada ühistransporditunnelid, väheneb pinnaliikluse tihedus ja sõiduaeg lüheneb, mis aitab vähendada ka liiklusõnnetusi. Maju maa alla ehitades jääb linnas rohkem maad loodusele, säilivad rohealad ja pargid. Mulda ümbritsev struktuur toimib loodusliku isolatsioonina – müra väheneb ning temperatuuri on lihtsam stabiilsena hoida, mille tõttu on hoolduskulud tavaliselt väiksemad. Samuti on võimalik maa alla ehitamisega suurendada elamispinda ilma linnaruumi laiendamata. Maa-alused hooned on tihti vastupidavamad looduskatastroofide suhtes kui pealpool asuvad hooned.

Puudusi esineb aga samuti. Enamik maa-aluseid ehitisi kasutatakse ühiskondlikel eesmärkidel, näiteks metroojaamad või varjendid, mitte tavalise elamispinnana. Maa alla ehitamine on väga kulukas. Niiskusprobleemid ja keerukas veesüsteemide rajamine raskendavad ehitust. Ventilatsioon on maa-alustes hoonetes suur väljakutse, sest värske õhu juurdepääs ja loomulik valgustus puuduvad. Päikesevalguse vähesus võib inimeste enesetunnet halvendada ja muuta ruumid ebamugavaks, mistõttu ei sobi maa-alused ruumid sageli elamiseks.

Kokkuvõttes on maa-alustel ehitistel eeliseid nagu liikluse hõlbustamine, looduse säilitamine ja suurem vastupidavus loodusõnnetuste vastu. Siiski piiravad kõrged ehituskulud, tehnilised raskused ning vajadus valguse järele nende kasutamist elamispindadena. Eestis kasutatakse maa-aluseid ehitisi peamiselt ühiskondlikul eesmärgil, mitte tavapärase elamispinnana.