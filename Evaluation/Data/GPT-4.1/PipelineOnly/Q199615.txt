Ajupõletik ehk entsefaliit on haigus, mille korral aju on põletikus. Seda võivad põhjustada viirused, bakterid, muud haigusetekitajad või keha enda immuunsüsteemi ülereaktsioon (autoimmuunne entsefaliit), kui organism hakkab ründama omaenda ajukude.

Suurimasse riskigruppi kuuluvad inimesed, kellel on nõrk immuunsüsteem, üle 60-aastased, väga väikesed lapsed ning inimesed, kes elavad piirkondades, kus on rohkem sääski või puuke. Eestis esineb haigestumisi sagedamini suvel.

Ajupõletiku vastu on olemas mõned vaktsiinid.

2015. aastal põdes või oli põdenud ajupõletikku umbes 4,3 miljonit inimest kogu maailmas ning selle tõttu suri ligi 150 000 inimest.

Seda haigust võivad näiteks põhjustada puugid (puukentsefaliit), herpesviirus, leetrid või mumps.

Oluline on, et haigust põdev inimene saaks kiiresti haiglaravi ja alustataks raviga, kuna see parandab taastumise võimalusi. Lastel võib haigus kulgeda raskemalt ning neil võivad jääda pikemaajalised tüsistused. Umbes kolmandik haigestunutest paranevad täielikult.