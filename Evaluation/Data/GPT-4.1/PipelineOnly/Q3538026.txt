Transilvaania sõjaväestatud piiriala (rumeenia keeles Graniţa Militară Transilvăneană, saksa keeles Siebenbürgische Militärgrenze, ungari keeles Erdélyi határőrvidék) oli osa Habsburgide riigist. See asus ajaloolise Transilvaania ida- ja lõunaosas, nüüdse Rumeenia territooriumil, ning kuulus sõjalise kontrolli all olevate piirialade hulka.

See sõjaväestatud piiriala loodi 1762. aastal varem Habsburgide Transilvaania vürstkonnale kuulunud aladest. Kui piiriala hiljem kaotati, liideti selle alad taas Transilvaania vürstkonnaga.

Piiriala piirnes loodes Habsburgide Transilvaania vürstkonna ja Habsburgide Ungari kuningriigiga, edelas Habsburgide Banaadi sõjaväestatud piirialaga, kagus Osmanite (Türgi) Valahhia ja Moldova vürstiriikidega ning kirdes Habsburgide Galiitsiaga.

Piiriala koosnes kahest saksa päritolu seklite rügemendist ja kahest rumeenlaste rügemendist.