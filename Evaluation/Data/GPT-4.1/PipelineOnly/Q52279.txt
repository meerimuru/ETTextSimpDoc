Bernalda on linn Itaalias, Basilicata piirkonnas, Matera maakonnas. Linnaõigused sai see 21. juunil 1735.

Bernalda asub Basento jõe orus tasasel alal, 127 meetrit merepinnast kõrgemal. Sealne rahvastikutihedus on keskmiselt 98 inimest ruutkilomeetri kohta.

Naaberomavalitsused on Ginosa (TA), Montescaglioso ja Pisticci. Kirde suunas piirneb Bernalda Taranto maakonnaga, lõuna pool Joonia merega. Linn paikneb kahe jõe, Bradano ja Basento, vahel.

Bernalda haldusalasse kuuluvad Metaponto, Metaponto Lido, Serramarina ja Spineto.

Kolmekümne aasta ilmavaatlused (1961–1990) näitavad, et kõige külmem kuu on jaanuar, kus keskmine temperatuur on +7,8 °C, ning kõige soojem kuu on august, mille keskmine temperatuur on +26,1 °C.

Vanaajal asus Bernalda kohal Metapontumi linn, mis hävitati 3. sajandi lõpus eKr roomlaste poolt.

Bernalda on tuntud Coppola perekonna sünnikohana. Francis Ford Coppola vanavanemad Agostino ja Maria Coppola sündisid seal ning kolisid Ameerikasse 1904. aastal. 2004. aastal ostis Francis Ford Coppola Bernaldas asuva Palazzo Margherita lossi. Sellest perekonnast on pärit tuntud filmiinimesed nagu Francis Ford Coppola, Nicolas Cage ja Sofia Coppola.