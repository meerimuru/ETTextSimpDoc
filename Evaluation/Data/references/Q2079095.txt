Language: et | Title: Peter Wohlleben | URL: https://et.wikipedia.org/wiki/Peter_Wohlleben | Wikidata Item ID: Q2079095 | Page ID: 449262 | Revision ID: 6136390 | Date: 2024-05-01

Peter Wohlleben sündis 1964. aastal Bonnis. Ta on saksa metsnik ja looduskirjanik. Ta oli Hümmeli valla metskonna juht. 1994. aastal muutis Wohlleben sealse majandamisviisi ökoloogiliseks. Loobuti taimekaitsevahenditest. Nüüd on Hümmel üks väheseid omavalitsusi Saksamaal, kus puidukombaine ei kasutata. Tööd tehakse trosside ja traktorite, metsatööliste ja hobuste abil. 1996 ja 1998. aastal sai metskond Adenau ökoloogilise metsamajandamise eripreemia. 2010 võitis metskond Saksamaa kodu- ja keskkonnaliidu võistluse. 2008. ja 2012. aastal võitis Hümmeli metskond konkursi "Deutschland – Land der Ideen". Wohlleben tegi koostööd Aacheni ülikooli keskkonnauuringute instituudiga.

Wohlleben rajas Hümmelis kaks kalmistumetsa. Hümmeli metskonda tunnustas rahvusvaheline metsahoolekogu. Metskond vastab ka Saksa looduslähedase metsahoolde liidu nõuetele. Wohlleben algatas projektid "Metsik pöök" ja "Kodanikujaht".

2017. aastal asutas Wohlleben metsaakadeemia. Ettevõte korraldab metsa ja metsamajandamise teemalisi seminare, kursusi ja matku. Nad nõustavad metsaomanikke ja metsandusfirmasid, müüvad õppematerjale ja erialakirjandust.

Raamat "Puude salapärane elu" oli 2016. aasta Spiegeli edetabeli tipus. Arvamused teosest olid aga erinevad. Kiideti teaduse huvitavat ja valgustavat kajastust. Aga erialaringkonnad ei võtnud raamatut tõsiselt. Nad kritiseerisid autorit metsa inimesestamise ja müstiliseks muutmise eest. Lisaks polnud piir faktide ja oletuste vahel selge.

