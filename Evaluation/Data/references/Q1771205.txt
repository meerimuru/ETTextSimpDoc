Language: et | Title: Rein Taagepera | URL: https://et.wikipedia.org/wiki/Rein_Taagepera | Wikidata Item ID: Q1771205 | Page ID: 57721 | Revision ID: 6633826 | Date: 2024-05-01

Rein Taagepera sündis 28. veebruaril 1933 Tartus. Ta on eesti päritolu ameerika politoloog ja Eesti poliitik. Tema abikaasa oli keemik Mare Taagepera. Neil on kolm last. Tema isa Karl Taagepera oli loomaarst.

Taagepera põgenes 1944. aasta septembris perega okupeeritud Eestist. Ta lõpetas keskkooli Marrakechis. Seejärel õppis ta USA-s ja Kanadas füüsikat. Ta sai Delaware'i ülikoolist 1965. aastal filosoofiadoktori kraadi. 1969. aastal sai ta magistrikraadi rahvusvaheliste suhete alal. Ta läks tööle California ülikooli Irvine'i, kus ta veetis kogu oma Ameerika-karjääri.

Rein Taagepera räägib oma töödes valimistest. Ta kasutab kvantitatiivseid meetodeid, mille omandas füüsikuna. Taagepera räägib ajakirjanduses ühiskondlikel ja poliitilistel teemadel. 2005. aastal kirjutas ta eestlaste rahvastikukriisist. Artikli pealkirjast "demograafiline vetsupott" sai levinud metafoor.

Inimesed tahtsid Taagepera Eesti Üliõpilaste Seltsist välja arvata, sest ta soovitas 1971. aastal, et Eesti peaks taotlema Ungari Rahvavabariigi tüüpi staatust. Eesti oli siis Nõukogude Liidu poolt okupeerinud.

Taagepera oli Eesti Kongressi ja Põhiseaduse Assamblee liige. 1992. aastal kandideeris ta presidendiks. Ta sai Arnold Rüütli ja Lennart Meri järel kolmanda koha. Ta kogus 23% häältest. Hiljem aitas ta rajada erakonna Res Publica. Ta oli erakonna esimees 8. detsember 2001 - 24. august 2002.
