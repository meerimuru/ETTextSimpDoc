Jeju ülestõus (korea keeles 제주 4·3 사건) oli suur mäss Jeju saarel Lõuna-Koreas, mis toimus 1948. aasta aprillist 1949. aasta maini. Jeju saare elanikud olid vastu Korea jagamisele kaheks riigiks ja olid seetõttu 1947. aastast streigis. Elanikud ei nõustunud, et ÜRO komisjon (rahvusvaheline komisjon, mis pidi aitama Koreas asju korraldada) tahtis valimisi teha ainult USA sõjaväe kontrolli all olevates piirkondades.

Lõuna-Korea Töölispartei ja selle toetajad alustasid 1948. aasta aprillis suurt ülestõusu, rünnates politseinikke. Valitsust toetav organisatsioon Kirde Noorteliiga hakkas mässulisi maha suruma. President Syngman Rhee valitsus muutis olukorra augustist alates hullemaks. Novembris kuulutati välja eriolukord ja 1949. aasta märtsis algas Jeju saare külades mässuliste hävituskampaania, mis kestis kaks kuud. Kui 1950. aasta juunis algas Korea sõda, tappis valitsus veel hiljem mitmeid Jeju mässus osalenud inimesi ja valitsuse vastaste vaadetega inimesi. Info ülestõusu kohta oli riigis mitmeid aastaid varjatud.

Jeju ülestõus oli väga vägivaldne. Hukkus 14 000 – 30 000 inimest (10% Jeju saare rahvastikust) ja 40 000 inimest põgenes Jaapanisse. Mõlemad pooled panid toime sõjakuritegusid, aga ajaloolaste arvates oli valitsuse sõjavägi eriti julm. Selle tagajärjel levis mäss ka Lõuna-Jeolla provintsi. Paljud ajaloolased arvavad, et Jeju ülestõus oli Korea sõja algus.

Aastal 2006 vabandas Lõuna-Korea valitsus juhtunu pärast ja lubas maksta kahjutasu. Aastal 2019 vabandasid ka kaitseministeerium ja politseiamet.
