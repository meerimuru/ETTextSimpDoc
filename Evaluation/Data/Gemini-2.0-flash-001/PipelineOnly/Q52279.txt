Bernalda on linn Itaalias, Basilicata maakonnas Matera provintsis. See sai linna staatuse 21. juunil 1735.

Bernalda asub 127 meetri kõrgusel merepinnast ja seal elab keskmiselt 98 inimest ruutkilomeetril.

Bernalda külgneb Ginosa (Taranto provints), Montescaglioso ja Pisticci omavalitsustega. Linna alla kuuluvad ka fraktsioonid Metaponto, Metaponto Lido, Serramarina ja Spineto.

Bernalda asub Basento jõe orus, piirnedes kirde pool Taranto provintsiga ja kagupiiril Joonia merega, jäädes Bradano ja Basento jõe vahele.

Aastatel 1961–1990 oli jaanuar kõige külmem kuu (+7,8 °C) ja august kõige soojem kuu (+26,1 °C).

Praeguse Bernalda kohal asus vanaajal Metapontumi linn, mille roomlased hävitasid umbes 3. sajandi lõpus eKr.

Bernaldast on pärit Coppola filmitegijate perekond, kuhu kuuluvad Francis Ford Coppola, Nicolas Cage ja Sofia Coppola. Francis Ford Coppola vanavanemad sündisid Bernaldas ja kolisid 1904. aastal USAsse. 2004. aastal ostis ta linnas Palazzo Margherita.
