Vitslav I (umbes 1180 – 7. juuni 1250) oli lääneslaavi päritolu Rügeni vürst aastatel 1221–1249, kes allus Taani kuningale. Esimene teade Vitslav I kohta on aastast 1193. Ta oli Rügeni vürsti Jaromar I ja Taani kuninga Knud V tütre, printsess Hildegardi poeg.

Vitslav I osales 1219. aastal Taani kuninga Valdemar II sõjakäigus Eestisse ja juhtis väge Lindanise lahingus. Pärast oma venna Barnuta loobumist sai Vitslav I 1221. aastal Rügeni ainsaks vürstiks. Samal aastal asusid sakslased saarele elama. Vitslav I osales Valdemar II toetajana sõdades, näiteks 1225. aastal Möllni lahingus ja 1227. aastal Bornhövedi lahingus. Kuigi taanlased kaotasid, jäi Vitslav I truuks Taaniga. 1231. aastal asutas ta Neuenkampi kloostri ja 1234. aastal andis ta Stralsundile linna õigused ning eelised nagu kalapüügi luba ja tollimaksuvabastus. Vitslav I valitsemise ajal oli Rügeni vürstkond kõige suurem.

Vitslav I-l oli kuus poega oma naise Margaretega (sündinud enne 1200 - surnud 5. märts 1232).
