Kuningas Karl XIII orden on Rootsi autasu, mille asutas kuningas Karl XIII 1811. aastal. Seda antakse ainult vabamüürlastele.

Orden asutati 27. mail 1811. aastal. Sel autasul on ainult üks aste. Algselt võis ordul olla korraga 30 autasu saajat (27 tavalist liiget ja kolm vaimulikku). Kuningliku perekonna liikmed said selle automaatselt sünniga alates 1826. aastast. Nüüd võib korraga olla 33 autasu saajat (30 tavalist liiget ja kolm vaimulikku), aga erandjuhtudel võib see arv olla suurem. Lisaks võib seda autasu anda kümnele välismaalasele. Ordenit on antud vähe: 2020. aasta seisuga ainult 215 korral.
