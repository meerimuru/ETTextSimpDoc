Language: et | Title: Bernalda | URL: https://et.wikipedia.org/wiki/Bernalda | Wikidata Item ID: Q52279 | Page ID: 336644 | Revision ID: 6641895 | Date: 2024-05-20

Bernalda on linnaks nimetatav omavalitsusüksus (comune) Itaalias Basilicata maakonnas Matera provintsis. Bernalda sai linnaõigused 1735. aasta 21. juunil.

Bernalda kõrgus merepinnast on 127 meetrit, asustustihedus keskmiselt 98 inimest ruutkilomeetri kohta. 

Bernalda piirneb järgmiste omavalitsusüksustega: Ginosa (TA), Montescaglioso, Pisticci.

Bernalda halduspiirides asuvad järgmised fraktsioonid: Metaponto, Metaponto Lido, Serramarina, Spineto.

Basento orus 127 meetri kõrgusel platool asuv Bernalda piirneb kirdes Taranto provintsiga. Bradano ja Basento jõe vahel paikneva Bernalda kagupiiriks on Joonia meri.

Kolmekümne aasta (1961–1990) vaatluste andmetel on kõige jahedam kuu jaanuar (keskmine temperatuur +7,8 °C) ja kõige soojem kuu august (keskmine temperatuur +26,1 °C).

Antiikajal asus praeguse Bernalda territooriumil Metapontumi linn, mille roomlased purustasid III sajandi lõpul e.m.a.

Linnast pärineb Coppola filmitegijate ja näitlejate perekond, mille liikmed on teiste hulgas ka Francis Ford Coppola, Nicolas Cage ja Sofia Coppola. Francis Ford Coppola vanavanemad Agostino ja Maria Coppola olid mõlemad sündinud Bernaldas ja emigreerusid USAsse 1904. aastal. 2004. aastal ostis Francis Ford Coppola linnas Palazzo Margherita palee.
