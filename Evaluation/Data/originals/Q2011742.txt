Language: et | Title: Objekt väike a | URL: https://et.wikipedia.org/wiki/Objekt_väike_a | Wikidata Item ID: Q2011742 | Page ID: 59824 | Revision ID: 5260709 | Date: 2024-05-20

Objekt väike a (prantsuse keeles l'objet petit a(utre)) on Jacques Lacani psühhoanalüüsis osaline vastand suurele Teisele, mis on sümboolse korra personifitseeritud kandja.

Objekt väike a, mida võiks tõlkida ka "objekt väike t(eine)", on mõni ese, mis väljendab reaalse ja seega naudingu ületamatut eemalviibimist ning kanaliseerib enda peale psüühikas peituvaid tunge. Objekt väike a aitab sellega hoida koos psüühikat, selle eemaldamisel tabaks psüühikat krahh.

Objektiks väike a võib olla mistahes ese või ka mõte jne, nt lapsepõlvest pärinevana võib olla selleks mingi mänguasi, mõni ema kehaosa vms.

Kui suur Teine on inimest sundiv, keelav ja vastab perekondlikus skeemis isakujule, siis objekt väike a on selle teine pool, mis osutab naudingule, tungide rakendamisele.
