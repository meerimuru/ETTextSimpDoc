Language: et | Title: Karl XIII orden | URL: https://et.wikipedia.org/wiki/Karl_XIII_orden | Wikidata Item ID: Q2028806 | Page ID: 582421 | Revision ID: 5633247 | Date: 2024-05-20

Kuninglik Karl XIII orden (rootsi keeles Kungliga Carl XIII:s orden) on 1811. aastal asutatud Rootsi orden, mida antakse ainult vabamüürlastele.

Ordeni asutas 27. mail 1811 kuningas Karl XIII. Sellel on ainult üks klass. Algse statuudi kohaselt võis ordenil olla korraga 30 kavaleri (27 ilmalikku ja kolm vaimulikku). See piirang ei puudutanud kuninglikust soost printse. 1826. aastal otsustati, et printsid saavad ordeni kavalerideks juba sündides. Tänapäeval võib ordeni kavalere korraga olla 33 (30 ilmalikku ja kolm vaimulikku), kuid eritingimustel võib seda arvu ka ületada. Samuti on lubatud orden anda varasema seitsme asemel kümnele välismaalasele. Ordeni üle 200-aastase ajaloo jooksul on seda välja antud vähe: 2020. aasta seisuga vaid 215 korral.
