Language: et | Title: Transilvaania sõjaväestatud piiriala | URL: https://et.wikipedia.org/wiki/Transilvaania_sõjaväestatud_piiriala | Wikidata Item ID: Q3538026 | Page ID: 546292 | Revision ID: 5870631 | Date: 2024-05-20

Transilvaania sõjaväestatud piiriala (rumeenia keeles Graniţa Militară Transilvăneană, saksa keeles Siebenbürgische Militärgrenze, ungari keeles Erdélyi határőrvidék) oli Habsburgide monarhia territoorium, mis asus ajaloolise Transilvaania ida- ning lõunaosas. Tänase Rumeenia territooriumil asunud piiriala moodustas osa Habsburgide riigi suuremast sõjaväestatud piirialast.

Transilvaania sõjaväestatud piiriala moodustati aastal 1762 aladest, mis olid seni kuulunud Habsburgide Transilvaania vürstkonda. Pärast piiriala kaotamist liideti Transilvaania sõjaväestatud piiriala territoorium taas mainitud vürstkonnaga.

Transilvaania sõjaväestatud piiriala piirnes loodes Habsburgide Transilvaania vürstkonna ja Habsburgide Ungari kuningriigiga, edelas Habsburgide Banaadi sõjaväestatud piirialaga, kagus Osmanite riigi vasallide Valahhia vürstiriigi ja Moldova vürstiriigiga ning kirdes Habsburgide Galiitsiaga.

Transilvaania sõjaväestatud piiriala koosnes kahest seekelite ja kahest rumeenlaste rügemendist.