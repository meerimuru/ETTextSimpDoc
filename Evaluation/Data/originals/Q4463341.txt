Language: et | Title: Maa-alused ehitised | URL: https://et.wikipedia.org/wiki/Maa-alused_ehitised | Wikidata Item ID: Q4463341 | Page ID: 584873 | Revision ID: 5793550 | Date: 2024-05-20

Maa-alused ehitised võivad olla inimtekkelised või looduslikud. Selliseid ehitisi on juba aastasadu kasutatud varjupaigana, tänapäeval ka muudel eesmärkidel. 

Maa-alustel ehitistel on palju eeliseid. Kasutades tunneleid ja maa aluseid ehitisi ühistranspordis, vähendame liiklusvoogu ning lühendame sõiduaega. Samuti on väiksem risk liiklusõnnetusteks. 
Ehitades maa alla, säästame keskkonda ja rohelusele jääb rohkem ruumi. Ehitist ümbritseb väga hea isolatsioonimaterjal. Müra on vähe ja ehitise hoolduskulud on väikesed tänu stabiilsele temperatuurile ja vähestele välismõjudele. 
Hoonetel on ka sotsiaalsed eelised. Maa-alused ehitised võimaldavad uut elamispinda, ilma et peaks linna piire laiendama. Ehitised on vastupidavad ja elaksid üle paljud looduskatastroofid. 

Maa-alustel ehitistel on märkimisväärselt palju puudusi, mis on ka olnud põhjuseks, et selliseid hooneid on nii vähe. Olemasolevad hooned on valdavalt ühiskasutuses, mitte elamispind. 
Ehitusalased puudused on peamised, miks maa-aluseid hooneid ei teha palju. Ehitise rajamise maksumus on suur. Kuigi enamik vajaminevat materjali saab kaevandades, tekivad uued probleemid. Raskusi tekitab veesüsteem. Maa-all on niiske ja pole aknaid hoone tuulutamiseks. Õhk muutub niiskeks ning korralikku ventilatsiooni on kulukas paigaldada. 
Sotsiaalse poole pealt on samuti puudusi. Päikesevalguse puudumine ja kinnised ruumid mõjuvad rusuvalt. 
