Vitslav I (u 1180 – 7. juuni 1250) oli Taani kuninga vasall ja Rügeni vürst aastatel 1221–1249. Tema oli lääneslaavi päritolu.

Esimesed kirjalikud andmed Vitslav I kohta pärinevad 1193. aastast. Tema vanemad olid Rügeni vürst Jaromar I ja printsess Hildegard, kes oli Taani kuninga Knud V ja Rootsi printsessi Sophie tütar. 

Vitslav I osales 1219. aastal Taani kuninga Valdemar II sõjakäigus Eestisse. Ta oli väejuht Lindanise lahingus. Pärast oma venna tagasiastumist sai Vitslav I-st 1221. aastal Rügeni ainus vürst. Sel aastal sai Rügenisse esimesed saksa asunikud.

Vitslav I võttis osa sõdadest taanlaste poolel. Näiteks osales ta 1225. aastal Möllni lahingus ja 1227. aastal Bornhövedi lahingus. Kuigi taanlased kaotasid, hoidis Vitslav I kindlalt feodaalsidemeid Taaniga. Ta asutas 1231. aastal Neuenkampi tsistertslaste ordu kloostri. 1234. aastal andis ta Stralsundile linnaõigused ja eesõigused. Tema valitsemise ajal oli Rügeni vürstkond kõige suurem.

Vitslav I abiellus naise Margaretega, kellega sai kuus poega.