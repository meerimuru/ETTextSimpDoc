Transilvaania sõjaväestatud piiriala oli Habsburgide monarhia ala, mis asus ajaloolise Transilvaania ida- ja lõunaosas. See paiknes tänapäeva Rumeenia aladel ja oli osa Habsburgide riigi suuremast sõjaväestatud piirialast.

Piiriala loodi 1762. aastal aladest, mis kuulusid varem Habsburgide Transilvaania vürstkonda. Pärast piiriala kaotamist liideti see taas Transilvaania vürstkonnaga. Transilvaania sõjaväestatud piiriala piirnes Habsburgide Transilvaania vürstkonna, Ungari kuningriigi, Banaadi sõjaväestatud piiriala, Osmanite riigi vasallide Valahhia ja Moldova vürstiriikide ning Galiitsiaga.

Piiriala koosnes neljast rügemendist: kahest seekelite rügemendist ja kahest rumeenlaste rügemendist.