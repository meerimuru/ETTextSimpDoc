Göran Therborn (sündinud 23. septembril 1941) on rootsi sotsioloog. Ta on üks tuntud postmarksistlikke mõtlejaid.

Ta on kirjutanud klassidevaheliste suhete, riigi ja ühiskonna vaheliste suhete, ideoloogia kujunemise, globaliseerumise ja marksismi tuleviku kohta. Therborn toetab üleilmset vabadust, võrdsust ja võrdõiguslikkust. 

Therborn on õppinud Lundi Ülikoolis sotsioloogiat, politoloogiat ja majandust, mille järel sai doktorikraadi 1974. aastal. Ta on töötanud mitmes maailma ülikoolis, näiteks Lundi, Nijmegeni, Göteborgi ja Cambridge'i ülikoolis. Praegu on ta Cambridge'i ülikooli sotsioloogia emeriitprofessor. 

Raamatus "The Ideology of Power and the Power of Ideology" (1980) kirjutab ta ideoloogia muutumisest, klasside ideoloogilise ülesehitusest ja ideoloogilise domineerimisest. Therborn annab ülevaate, kuidas ideoloogiad postmarksistliku vaatenurga järgi kujunevad.

2008. aastal ilmunud raamatus "From Marxism to Post-Marxism?" annab Therborn ülevaate marksistliku teooria arenguloost ja marksistliku mõtte arengust 21. sajandiks.