Maa-alused ehitised võivad olla inimtekkelised või looduslikud. Neid on kasutatud juba aastasadu varjupaigana, aga tänapäeval ka teistel eesmärkidel.

Maa-alustel ehitistel on palju head. Kui kasutada tunneleid ja maa-aluseid ehitisi ühistranspordis, siis väheneb liiklusvoog ja lüheneb sõiduaeg. Samuti on väiksem risk liiklusõnnetusteks. Maa alla ehitades säästame keskkonda ja rohelusele jääb rohkem ruumi. Ehitise ümber on hea isolatsioon, mis vähendab müra ja hoolduskulusid.

Maa-alused ehitised on ka sotsiaalselt kasulikud. Nad võimaldavad uut elamispinda, ilma et peaks linna piire laiendama. Ehitised on vastupidavad ja elaksid üle paljud looduskatastroofid.

Kuid maa-alustel ehitistel on ka palju puudusi. Need on peamised põhjused, miks selliseid hooneid on nii vähe. Enamik olemasolevaid hooneid on ühiskasutuses, mitte elamispind. Ehitise rajamise maksumus on suur ja tekivad raskused veesüsteemi ja ventilatsiooni paigaldamisel. Maa-all on niiske ja pole aknaid hoone tuulutamiseks, mis teeb õhu ventilatsiooni kulukaks.

Sotsiaalse poole pealt on puudusi samuti. Päikesevalguse puudumine ja kinnised ruumid võivad inimestel halva mõju avaldada.